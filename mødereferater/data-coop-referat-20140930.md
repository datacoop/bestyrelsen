# data.coop bestyrelsesmøde, 30. september 2014

Til stede: Vidir, Panton, Søren, Chulu, Mikkel.

## 0. Hurtig introduktion / Navnerunde

## 1. Valg af dirigent / fælles dokument til taler-rækkefølge

## 2. Valg af referent / fælles dokument til referat/noter

## 3. Konstituering af bestyrelsen

 * a. Valg af Formand - Mikkel
 * b. Valg af Næstformand - Søren
 * c. Valg af Kasserer - Panton

## 4. Tekniske løsninger

Mikkel fortæller at Powerhosting via Twitter har tilbudt gratis plads. Men vi skal i første omgang finde ud af hvad vi har brug for.

Runde: Hvad vil vi gerne starte med? I prioriteret rækkefølge.

 * E-mail (som vigtigste og første produkt)
 * Filsky
 * Jabber
 * Blob storage - dvs. 1 (på sigt krypteret) fil pr. bruger der indeholder al brugerens data, på tværs af tjenesterne
 * Kalender
 * Kontakter
 
Owncloud kan håndtere filsky, kalender og kontakter. Måske et oplagt projekt #2.

Panton synes vi skal lægge ud med en kernefeature der bare virker. Så kan vi udvide derfra og bygge oven på. Til at starte med er vi måske lige så dårlige som alle de andre, men med en plan for at blive bedre. Vores produkt er at der er en bevidsthed om sikkerhed og privatlivsbeskyttelse; at vi har et roadmap.

Vi skal gøre en dyd ud af at alt hvad vi sætter op og installerer er nemt at replikere, flytte, geninstallere.

Panton foreslår iterative processer. 1 eller 2 nemme løsninger til at starte med, så vi har noget. Ikke vaporware, men vi har rent faktisk noget som medlemmerne får for deres penge.

Vi spørger ud på hovedmailinglisten hvem der har interesse i at være med til at sætte noget e-mail op. Så laver vi nok en ny liste til denne gruppe, hvor det fortsatte arbejde kan koordineres.

## 5. Kommunikation

Hvordan skal vi håndtere PR og have et ansigt udadtil så vi kan lokke folk til og er være til at få fat på? Panton vi skal have synlig e-mailadresse og synligt telefonnummer på hjemmesiden. Panton nævner at Bitbureauet har en telefonservice med et officielt nummer som så på skift bliver viderestillet til den der har vagten. Twilio er godt? Firmafon?

Chulu foreslår at vi mht "hvem er vi" tager udgangspunkt i [Indie Tech Manifesto](https://ind.ie/about/manifesto/), som passer fint med vores værdier.

Vi har de 2 mailinglister (everybody+board). Senere kan der blive brug for flere, mere detaljerede. De kører lige nu fra Bitbureauets mailinglistserver, men kan/bør senere flyttes.

Søren spørger hvordan man tilmelder sig maillisterne. Det gøres ved at sende en e-mail til LISTENAVN+subsribe@data.coop. Dette skal vi have skrevet på hjemmesiden.

Vi ser ingen grund til at lave restriktioner på listerne før der er problemer med spam eller andet.

Mikkel skal oprette en twitterkonto. (og Facebook?)

Vidir spørger hvordan vi kommunikerer med folk der ikke taler dansk? Har vi geografiske grænser? Til at starte med vil vi fokusere på Danmark (dvs. folk der taler dansk), men vil på sigt også gerne kunne hjælpe folk i andre lande. Mikkel påpeger at hans tanke er at vi også skal gøre hvad vi kan for at hjælpe andre datafællesskaber i gang. Både i ind- og udland.

## 6. Nye medlemmer/medlemskab

På lang sigt: Alle. På den korte bane: ? - Skal vi i første omgang satse på primært at tiltrække kræfter der kan hjælpe os i gang?

Panton spørger om folk der arbejder (gør noget) for foreningen får gratis medlemskab, som incitament. Søren kan lide ideen, men tror det giver en masse bureaukrati.

Chulu foreslår en arbejdsmodel a la fødevarefællesskabet (dvs. alle skal lægge et stykke arbejde for at få lov at være med). Dermed til at starte med måske primært lade foreningen være for folk der kan være med til at bygge det op, senere åbne op for at menigmand også kan være med. Det er vigtigt at belønne folk der bidrager.

Panton synes ikke der skal være nogen særlig forudsætning for at være med. Det er en af pointerne.

Chulu spørger hvordan vi motiverer folk til at deltage aktivt? Hvem påtager sig lederskab? Panton synes at nogen bør have det overordnede tekniske ansvar, for at bevare overblik og sammenhæng. Strukturer for fx root-passwords. Det er et dilemma som man også kan diskutere offentligt i fx blogpost.

Chulu mener at vi bør opbygge en sikkerhedskultur.

## 7. Fastsættelse af kontingent

Vi havde en svag erindring om at den stiftende generalforsamling bemyndigede os til at fastsætte kontingentet i føste omgang.

100 kr om året (min. 50 for resten af 2014). Send en e-mail til kassereren for at blive medlem.

Panton og Mikkel skal oprette en bankkonto. Vi skal bare finde den nemmeste bank at have med at gøre (gerne en med et API).

Medlemssystem der ved så lidt om brugerne som muligt (kan forbedres over tid).

## 8. Næste bestyrelsesmøde (Hvor/Hvornår)

Chulu foreslår en model med at man altid har planlagt 2 møder frem.

Vi behøver ikke mødes fysisk (hver gang). Mikkel laver en doodle for næste møde, inkl. deadline for svar. Fra midt december til midt januar.

## 9. Eventuelt

Chulu gør sig nogle tanker om kønsomfordeling i it-sektoren. Ikke at vi nødvendigvis skal have en politik omkring det, men en strategi. Panton er for så vidt enig, men påpeger at dette ikke vores hovedmission.
